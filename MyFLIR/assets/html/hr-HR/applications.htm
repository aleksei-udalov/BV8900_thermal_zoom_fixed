<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Primjene</title>
  </head>
  <body>
    <p>Teledyne FLIR moćna termalna slika revolucionirala je suvremene vojne operacije, provođenje zakona, potragu i spašavanje i još mnogo toga. Sada potrošači mogu iskoristiti tu snagu za širok raspon primjena, uključujući:</p>
    <ul>
      <li><b>Poboljšanje doma</b>: Izvođači i vlasnici kuća koji samostalno vrše popravke mogu upotrebljavati termalnu kameru kako bi uočili male temperaturne razlike u zgradama i strukturama, koje bi mogle ukazivati na gubitak topline, i prema tome izvršiti preinake kako bi se optimizirala energetska učinkovitost. Uređaj kamera također može biti od koristi kod pronalaženja stropnih greda, zidnih nosača i oštećenih cijevi, razlikovanja cijevi s hladnom i toplom vodom te otkrivanja preopterećenih sklopova, čime se uvelike olakšava procjena stanja kuće te vršenje poboljšanja i popravaka.</li>
      <li><b>Rekreacija na otvorenom</b>: Promatrači ptica i lovci mogu uređajem kamera noću i danju promatrati životinjski svijet, a da ga pritom previše ne uznemiravaju. Kamperi ga mogu rabiti kako bi se kretali u mraku, provjeravali je li se skuhao dnevni ulov ili pazili da se ne ugasi logorska vatra.</li>
      <li><b>Sigurnost i nadzor</b>: Zahvaljujući sposobnosti uređaja kamera da vidi u mraku, imate snažan novi alat koji vam pomaže u zaštiti doma i obitelji. Ako bi se tijekom noći čulo lupanje, jednostavno usmjerite uređaj prema izvoru buke kako biste otkrili ima li koga i što radi.</li>
      <li><b>Sigurnost</b>: Uređaj kamera može vam pomoći u hitnim slučajevima tako što pruža jasnu sliku stanja, čak i u zadimljenom okruženju. Ako nestane struje, uređaj vam može pomoći da se sigurno snađete u mraku.</li>
      <li><b>Kreativnost</b>: Termalna kamera uređaja kamera omogućuje vam da vidite skriveni svijet živopisnih boja i apstraktnih uzoraka. Kreativne osobe mogu iskoristiti jedinstvenu perspektivu ovoga uređaja kako bi izradile prekrasna umjetnička djela ili pronašle nadahnuće u termalnim slikama.</li>
      <li><b>Još mnogo toga</b>: Navedeni primjeri predstavljaju tek početak primjena. Korisnici će otkriti nove i inovativne načine upotrebe termalnog oslikavanja i time potaknuti razvoj aplikacija koje povećavaju snagu termalnog oslikavanja u privatne svrhe. </li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>

<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>برنامه‌ها</title>
  </head>
  <body>
    <p>تصویربرداری حرارتی قدرتمندتصویربرداری حرارتی قدرتمند Teledyne FLIR انقلابی در عملیات نظامی مدرن، اجرای قانون، جستجو و نجات و غیره ایجاد کرده است. اکنون، مصرف‌کنندگان می‌توانند از این قدرت برای طیف وسیعی از کاربردها استفاده کنند، از جمله:</p>
    <ul>
      <li><b>بهسازی خانه</b>: پیمانکاران و صاحبان خانه‌هایی که دوست دارند کارها را خودشان انجام دهند می‌توانند با استفاده از دوربین حرارتی، تفاوت دمایی اندک موجود در ساختمان‌ها و سازه‌هایی را که اتلاف انرژی دارد مشاهده کنند و سپس با انجام تغییراتی، بازدهی انرژی را بهینه نمایند. دوربین همچنین قادر است در پیدا کردن درز سقف‌ها، تیرهای داخل دیوار و لوله‌هایی که نشتی دارد، تشخیص لوله‌های سرد و گرم و پیدا کردن مدارهایی که زیر بار بیش از حد قرار دارد به کاربران کمک کند و بسیاری از امور مربوط به کارشناسی، بهسازی و تعمیر منازل را به مراتب راحت‌تر نماید.</li>
      <li><b>تفریحات بیرون</b>: شکارچیان پرنده و حیوانات می‌توانند با استفاده از دوربین در شب و روز به تماشای حیات وحش بپردازند و کمترین میزان مزاحمت را ایجاد کنند. کسانی که به اردوهای مختلف می‌روند می‌توانند با استفاده از این فناوری، در تاریکی راه بروند، متوجه شوند شکار روز کی کاملاً پخته می‌شود و از روشن بودن آتش اردوگاه اطمینان حاصل کنند.</li>
      <li><b>امنیت و نظارت</b>: با قابلیت دید در تاریکی دوربین، ابزار قدرتمند تازه‌ای در اختیارتان قرار گرفته است که می‌تواند در محافظت از خانه و خانواده به شما کمک کند. اگر صدایی را در شب بشنوید، کافی است دستگاه را در جهت صدا بگیرید و اگر کسی آنجا بود، ببینید دارد چکار می‌کند.</li>
      <li><b>ایمنی</b>: دوربین می‌تواند در مدیریت شرایط اضطراری به شما کمک کند و حتی در محیط‌های پر از دود نیز تصویر واضحی از شرایط موجود در اختیارتان بگذارد. اگر برق ساختمان قطع شود، دستگاه می‌تواند به شما کمک کند راه خود را به راحتی در تاریکی پیدا کنید.</li>
      <li><b>خلاقیت</b>: دوربین حرارتی دوربین امکان تماشای دنیای پنهانی از رنگ‌های درخشان و الگوهای انتزاعی را برای شما فراهم می‌آورد. ذهن‌های خلاق می‌توانند چشم‌انداز منحصر به فرد دستگاه را به آثار هنری زیبایی تبدیل کنند یا از تصاویر حرارتی آن الهام بگیرند.</li>
      <li><b>سایر موارد</b>: اینها تازه اول کار است. مصرف‌کنندگان راه‌های جدید و مبتکرانه‌ای را برای استفاده از تصویربرداری حرارتی کشف خواهند کرد که زمینه‌ساز تولید برنامه‌هایی می‌شود که قدرت تصویربرداری حرارتی شخصی را توسعه خواهد داد.</li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>

<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>درباره تصویربرداری حرارتی</title>
  </head>
  <body>
    <p>تصویربرداری حرارتی یکی از قوی‌ترین فناوری‌هایی است که تا به حال برای بهبود دید بشر توسعه یافته است. دوربین حرارتی به کار رفته در دوربین این امکان را برای ما فراهم می‌آورد تا چیزهایی را ببینیم که چشم غیرمسلح هرگز نمی‌تواند به تنهایی ببیند. اما چگونه؟</p>
    <p>دید انسان به طور عادی به یک نوار «قابل رؤیت» بسیار باریک در طیف الکترومغناطیسی محدود شده است. طول موج‌های قسمت فروسرخ طیف بلندتر از نور قابل رؤیت است. این طول موج‌ها به قدری بلند هستند که در واقع چشم انسان قادر به دیدنشان نیست، درست همان طور که نمی‌توانیم امواج ریز را ببینیم.</p>
    <p>با استفاده از تصویربرداری حرارتی، آن مقدار از طیف قابل رؤیت برای ما تا حد بسیار زیادی گسترش می‌یابد و به ما کمک می‌کند حرارت را حتی در نبود نور نیز تشخیص دهیم.</p>
    <p>دوربین با استفاده از فناوری خاص به کار رفته در سنسور خود می‌تواند گرمای صاتع شده از تمام اشیا را به تصاویر رنگی تبدیل کند. این تصاویر رنگی به کاربران اجازه می‌دهند نه تنها در تاریکی ببینند بلکه تفاوت دما را تا کسری از درجه تشخیص دهند.</p>
    <p>ظرفیت بالای دوربین در افزایش قدرت دید انسان می‌تواند یک دنیا قابلیت‌های تازه پیش روی مصرف‌کنندگان قرار دهد. علاوه بر دید در تاریکی و تشخیص منابع حرارتی غیر قابل رؤیت، این دستگاه به کاربران کمک می‌کند از میان دود نیز ببینند.</p>
    <p>گرچه تصویربرداری حرارتی دنیای تازه‌ای از کاربردها و فرصت‌ها را پیش روی مصرف‌کنندگان قرار می‌دهد، اما مانند «دید با پرتو X» نیست. دوربین نمی‌تواند آن سوی دیوارها، درها یا لباس‌ها را ببیند؛ اشیای مبهم را تشخیص دهد؛ یا دمای سطح مواد براق را با دقت اندازه بگیرد زیرا این سطوح گرمای محیط اطراف خود را نیز منعکس می‌کنند.</p>
  </body>
 <!-- Android 1.2, in help -->
 <!-- $Rev: 1543 $ -->
</html>

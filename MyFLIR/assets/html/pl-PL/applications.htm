<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Zastosowania</title>
  </head>
  <body>
    <p>Potężne możliwości termowizyjne Teledyne FLIR zrewolucjonizowały współczesne operacje wojskowe, organy ścigania, poszukiwania i ratownictwo i nie tylko. Teraz konsumenci mogą wykorzystać tę moc do szerokiego zakresu zastosowań, w tym:</p>
    <ul>
      <li><b>Ulepszenia w domu</b>: Wykonawcy i właściciele domów mogą wykorzystywać kamery termowizyjne, by obserwować drobne różnice temperatur w budynkach i innych obiektach, mogące wskazywać na straty ciepła, a następnie wprowadzać ulepszenia optymalizujące efektywność energetyczną. Aparat może też pomóc zlokalizować belki stropowe, ścianki działowe i nieszczelne rury, rozróżnić rury z ciepłą i zimną wodą, dostrzec przeciążone obwody elektryczne i ułatwić różnorodne szacunki, naprawy i ulepszenia przeprowadzane w domu.</li>
      <li><b>Wypoczynek na świeżym powietrzu</b>: Obserwatorom ptaków i myśliwym aparat umożliwia obserwację dzikiej przyrody zarówno w dzień jak i w nocy, przy niewielkim wpływie na przyrodę. Biwakowicze mogą skorzystać z niego do nawigacji w nocy, sprawdzenia, czy przyrządzane ryby są dobrze wysmażone i upewnienia się, że ognisko jest całkowicie ugaszone.</li>
      <li><b>Monitoring</b>: Aparat zapewni Ci możliwość widzenia w ciemności, a tym samym zaawansowane narzędzie do ochrony Twojego domu i rodziny. Jeśli usłyszysz jakiś hałas w nocy, wystarczy skierować urządzenie w kierunku, z którego dobiegł odgłos i sprawdzić, czy ktoś tam jest oraz co robi.</li>
      <li><b>Bezpieczeństwo</b>: Aparat pomoże Ci poradzić sobie w sytuacjach awaryjnych, zapewniając widoczność nawet w zadymionych pomieszczeniach. W przypadku przerwy w dostawie prądu urządzenie ułatwi znalezienie bezpiecznej drogi w ciemności.</li>
      <li><b>Twórczość</b>: Kamera termowizyjna pozwoli Ci zobaczyć ukryty świat żywych kolorów i abstrakcyjnych wzorów. Kreatywne umysły mogą przekształcić unikalną perspektywę, jaką zapewnia to urządzenie, w piękne prace artystyczne lub wykorzystać obrazy termowizyjne w poszukiwaniu inspiracji.</li>
      <li><b>Jeszcze więcej</b>: Te zastosowania to dopiero początek. Konsumenci znajdą nowe innowacyjne możliwości wykorzystania obrazowania termicznego, z którymi będzie wiązał się rozwój aplikacji jeszcze bardziej zwiększający funkcjonalność tej technologii.</li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>

<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Πληροφορίες για την θερμική απεικόνιση</title>
  </head>
  <body>
    <p>Η θερμική απεικόνιση είναι μία από τις ισχυρότερες τεχνολογίες που έχουν αναπτυχθεί στην ενίσχυση της ανθρώπινης όρασης. Με την κάμερα, η θερμική λειτουργία μάς επιτρέπει να βλέπουμε όσα δεν μπορεί να αντιληφθεί το ανθρώπινο μάτι. Πώς όμως γίνεται αυτό;</p>
    <p>Κανονικά, η ανθρώπινη όραση είναι περιορισμένη σε μια πολύ στενή «ορατή» ζώνη του ηλεκτρομαγνητικού φάσματος. Τα μήκη κύματος του υπέρυθρου τμήματος του φάσματος είναι μεγαλύτερα από το ορατό φως. Για την ακρίβεια, το μήκος τους είναι τόσο μεγάλο που το ανθρώπινο μάτι δεν μπορεί να τα αντιληφθεί, όπως δεν μπορούμε να δούμε και τα μικροκύματα.</p>
    <p>Με τη θερμική απεικόνιση, το τμήμα του φάσματος που αντιλαμβανόμαστε αυξάνεται εντυπωσιακά, επιτρέποντάς μας να εντοπίζουμε τη θερμότητα, ακόμη και όταν δεν υπάρχει φως.</p>
    <p>Με τη χρήση της τεχνολογίας χωρικών αισθητήρων, η κάμερα μετατρέπει τη θερμότητα, που εκπέμπεται από κάθε αντικείμενο, σε έγχρωμη εικόνα. Αυτές οι έγχρωμες εικόνες επιτρέπουν στους χρήστες όχι μόνο να βλέπουν στο σκοτάδι, αλλά και να μπορούν να παρατηρούν διαφορές στη θερμοκρασία ακόμη και κατά έναν βαθμό.</p>
    <p>Η ισχυρή δυνατότητα της κάμερα να ενισχύει την ανθρώπινη όραση, ανοίγει ένα νέο κόσμο επιλογών για τον καταναλωτή. Η συσκευή επιτρέπει στους χρήστες να βλέπουν στο σκοτάδι και να εντοπίζουν αόρατες πηγές θερμότητας, αλλά και να μπορούν να δουν ακόμη και όταν υπάρχει καπνός.</p>
    <p>Ωστόσο, παρότι η θερμική απεικόνιση ανοίγει έναν ολόκληρο νέο κόσμο χρήσεων και ευκαιριών για τον καταναλωτή, δεν πρόκειται για «όραση ακτίνων Χ». Η κάμερα δεν βλέπει μέσα από τοίχους, πόρτες, γυαλί ή ρούχα, δεν εντοπίζει θαμμένα αντικείμενα και δεν μπορεί να υπολογίσει με ακρίβεια την επιφανειακή θερμοκρασία γυαλιστερών υλικών, τα οποία αντανακλούν τη θερμότητα από το περιβάλλον τους.</p>
  </body>
 <!-- Android 1.2, in help -->
 <!-- $Rev: 1543 $ -->
</html>

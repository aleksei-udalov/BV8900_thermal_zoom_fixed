<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Εφαρμογές</title>
  </head>
  <body>
    <p>Η ισχυρή θερμική απεικόνιση της Teledyne FLIR έχει φέρει επανάσταση στις σύγχρονες στρατιωτικές επιχειρήσεις, την επιβολή του νόμου, την έρευνα και διάσωση και πολλά άλλα. Τώρα, οι καταναλωτές μπορούν να αξιοποιήσουν αυτή την ισχύ για ένα ευρύ φάσμα εφαρμογών, συμπεριλαμβανομένων:</p>
    <ul>
      <li><b>Επισκευές στο σπίτι</b>: Τεχνικοί αλλά και ιδιοκτήτες σπιτιών που μαστορεύουν, μπορούν να χρησιμοποιούν τη θερμική κάμερα για να εντοπίζουν μικρές διαφορές στη θερμοκρασία κτιρίων και δομών, που μπορεί να υποδηλώνουν απώλεια θερμότητας και να κάνουν τις απαραίτητες προσαρμογές για τη βελτιστοποίηση της εξοικονόμησης ενέργειας. Η κάμερα βοηθά επίσης στον εντοπισμό ξύλων οροφής, καρφιών τοίχου και σωλήνων με διαρροή, στον διαχωρισμό θερμών και ψυχρών σωληνώσεων και στον εντοπισμό υπερφορτωμένων κυκλωμάτων, διευκολύνοντας πολλές εργασίες ελέγχου, βελτιώσεων και επισκευών στο σπίτι.</li>
      <li><b>Υπαίθρια ψυχαγωγία</b>: Η κάμερα επιτρέπει σε φυσιολάτρες και κυνηγούς να παρατηρούν την άγρια πανίδα, ημέρα και νύχτα, με χαμηλά επίπεδα ενόχλησης. Οι κατασκηνωτές μπορούν να χρησιμοποιούν την κάμερα για να πλοηγούνται στο σκοτάδι, να διαπιστώνουν πότε είναι έτοιμο το φαγητό ή να βεβαιώνονται ότι η φωτιά που άναψαν έχει σβήσει.</li>
      <li><b>Φύλαξη και ασφάλεια</b>: Με τη δυνατότητα που σας δίνει η κάμερα να βλέπετε στο σκοτάδι, έχετε στα χέρια σας ένα ισχυρό νέο εργαλείο που σας βοηθά να προστατεύετε το σπίτι και την οικογένειά σας. Αν ακούσετε έναν θόρυβο τη νύχτα, απλώς στρέψτε τη συσκευή προς την κατεύθυνσή του για να δείτε αν έχετε κάποιον εισβολέα και τι κάνει.</li>
      <li><b>Ασφάλεια</b>: Η κάμερα σας βοηθά να αντιμετωπίζετε έκτακτα περιστατικά, δίνοντάς σας μια σαφή εικόνα της κατάστασης, ακόμη και σε χώρους με καπνό. Σε περίπτωση διακοπής ρεύματος, η συσκευή σάς βοηθά να κινήστε με ασφάλεια, μέσα στο σκοτάδι.</li>
      <li><b>Δημιουργικότητα</b>: Η θερμική κάμερα σάς αποκαλύπτει έναν κρυφό κόσμο γεμάτο ζωντανά χρώματα και αφηρημένα μοτίβα. Οι δημιουργικοί χρήστες της κάμερας μπορούν να χρησιμοποιούν την ξεχωριστή οπτική της σε όμορφα έργα τέχνης ή να χρησιμοποιούν τις θερμικές εικόνες ως πηγή έμπνευσης.</li>
      <li><b>Και πολλά άλλα</b>: Αυτές οι εφαρμογές είναι μόνο η αρχή. Οι καταναλωτές μπορούν να βρουν νέους και πρωτοποριακούς τρόπους χρήσης της θερμικής απεικόνισης, καθώς θα κυκλοφορούν ολοένα και περισσότερες εφαρμογές που αξιοποιούν αυτήν τη δυνατότητα.</li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>

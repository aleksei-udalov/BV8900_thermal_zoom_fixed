<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>A hőképalkotásról</title>
  </head>
  <body>
    <p>A hőképalkotás az emberi látás támogatása érdekében valaha kifejlesztett egyik leghatékonyabb technológia. A kamera eszköz hőkamerájával olyan dolgokat láthat, amelyeket az emberi szem önmagában soha sem láthatna. Hogyan működik?</p>
    <p>Az emberi látás az elektromágneses sugárzás egy nagyon keskeny sávjára korlátozódik, amelyet "látható" tartománynak nevezünk. Az infravörös tartomány hullámhosszai a látható fénynél hosszabbak. Olyan hosszúak, hogy az emberi szem nem képes ezek észlelésére, ahogyan a mikrohullámokat sem láthatjuk.</p>
    <p>A hőképalkotással drámaian kitágul az észlelhető spektrum, így még fény nélküli környezetben is észlelhetjük a hőt.</p>
    <p>Speciális érzékelőtechnológiájával a kamera színes képpé alakítja a tárgyak által kibocsátott hőt. Ezek a színes képek nemcsak a sötétben történő látást teszik lehetővé, de segítségükkel akár egy fok tört részének megfelelő hőmérsékleti eltérések is észlelhetők.</p>
    <p>A kamera emberi látást kiegészítő nagy teljesítményű technológiái új világokat nyitnak meg a vásárlók számára. A sötétben látáson és a láthatatlan hőforrások észlelésén túl a készülékkel a felhasználó a füstön is átláthat.</p>
    <p>Bár a hőképalkotás a felhasználási területek és lehetőségek új világát nyitja, nem ad „röntgenlátást”. A kamera nem lát át a falakon, ajtókon, üvegen vagy a ruhákon; nem találja meg az elásott tárgyakat; továbbá nem képes pontosan megmérni az olyan fényes anyagok felületi hőmérsékletét, amelyek környezetük hőjét verik vissza.</p>
  </body>
 <!-- Android 1.2, in help -->
 <!-- $Rev: 1543 $ -->
</html>

<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Alkalmazások</title>
  </head>
  <body>
    <p>A Teledyne FLIR nagy teljesítményű hőképalkotása forradalmasította a modern katonai műveleteket, a bűnüldözést, a kutatást és mentést és még sok mást. Mostantól a fogyasztók ezt az erőt számos alkalmazáshoz hasznosíthatják, beleértve:</p>
    <ul>
      <li><b>Lakásfelújítás</b>: A hőkamerával a vállalkozók és a saját otthonukat felújító tulajdonosok észlelhetik az épületek és szerkezetek olyan apró hőmérsékleti eltéréseit, amely hőveszteségre utal, és így optimalizálhatják az energiahatékonyságot. A kamera segítséget nyújthat a mennyezeti csatlakozások, a falban lévő lécek és a csőszivárgások megkeresésében, a hideg és meleg csövek megkülönböztetésében, a zárlatos áramkörök azonosításában, valamint sokkal könnyebbé teszi az otthoni állapotfelmérések és javítások elvégzését is. </li>
      <li><b>Szabadidős tevékenységek</b>: A vadászok és madarászok számára megkönnyíti a vadak észrevétlen nappali és éjjeli megfigyelését. Segítségével a kempingezők könnyebben tájékozódhatnak a sötétben, ellenőrizhetik, hogy megfőtt-e már teljesen az aznapi fogás, vagy hogy sikerült-e teljesen kioltani a tábortüzet.</li>
      <li><b>Biztonság és megfigyelés</b>: A kamera éjjellátó képességeivel Ön olyan új, nagy teljesítményű eszközt kap a kezébe, amely megkönnyíti otthona és családja védelmét. Ha éjjel zajt észlel egyszerűen csak arra irányítja a készüléket és láthatja, hogy van-e ott valaki és mit csinál.</li>
      <li><b>Biztonság</b>: A kamera segít a vészhelyzetekben is – használatával még sűrű füstben is tiszta képet kaphat a helyzetről. Áramszünet esetén a készülékkel sötétben biztonságosan megtalálhatja az utat.</li>
      <li><b>Kreativitás</b>: A hőkamera láthatóvá teszi a vibráló színek és absztrakt formák rejtett világát. A kreatív elmék gyönyörű műalkotásokat hozhatnak létre a készülék egyedülálló látásmódjából, vagy felhasználhatják a hőképeket inspirációnak.</li>
      <li><b>Sok egyéb</b>: Az itt felsoroltak csak a kezdetet jelentik. A felhasználók új és innovatív módokat találhatnak a hőképalkotás alkalmazására, ezáltal ösztönözhetik az alkalmazás fejlesztését és növelhetik a személyes hőképalkotás elterjedését.</li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>

<!DOCTYPE html
PUBLIC "-//W3C//DTD HTML 4.01 Transitional//EN" "http://www.w3.org/TR/html4/loose.dtd">
<html>
<head>
<link rel="stylesheet" type="text/css" href="../flirone.css">
<meta http-equiv="Content-Type" content="text/html; charset=UTF-8">
<title>Vilkår og betingelser</title>
</head>
<body>
<h2>Ansvarsfraskrivelse</h2>
<p>På alle produkter, der er fremstillet af FLIR Systems, ydes der garanti mod defekter i materialet eller konstruktionen i op til ét (1) år efter den oprindelige købsdato, forudsat at produktet er blevet opbevaret, anvendt og vedligeholdt i overensstemmelse med normal praksis og instruktionerne fra FLIR Systems.</p>
<p>For produkter, som ikke er fremstillet af FLIR Systems, men som indgår i systemer leveret af FLIR Systems til den oprindelige køber, hæfter alene den pågældende leverandør. FLIR Systems hæfter ikke på nogen måde for sådanne produkter.</p>
<p>Garantien gælder kun for den oprindelige køber og kan ikke overdrages til andre. Garantien dækker ikke fejl eller skader, der skyldes forkert brug, manglende vedligeholdelse, uheld eller brug under unormale driftsbetingelser. Forbrugsmateriale og -udstyr er ikke omfattet af garantien.</p>
<p>Hvis der opstår en defekt i et produkt, der er omfattet af denne garanti, må produktet ikke anvendes længere for at forhindre yderligere skader. Køberen skal omgående oplyse FLIR Systems om eventuelle defekter, da garantien ellers bortfalder.</p>
<p>FLIR Systems vil efter eget skøn reparere eller udskifte defekte produkter uden omkostninger for køberen, hvis det ved nærmere eftersyn viser sig, at der er en defekt i materialet eller konstruktionen, og hvis produktet returneres til FLIR Systems inden for den omtalte periode på ét år.</p>
<p>FLIR Systems har ingen forpligtelser og hæfter ikke for defekter, der ikke falder ind under ovenstående beskrivelse.</p>
<p>Der ydes ingen andre garantier, hverken udtrykkelige eller stiltiende. FLIR Systems fraskriver sig specifikt det stiltiende ansvar for produktets salgbarhed eller egnethed til et bestemt formål.</p>
<p>FLIR Systems er ikke ansvarlig for direkte, indirekte, specielle eller hændelige skader eller for følgeskader eller tab, uanset om de er baseret på påstande om kontraktbrud, skadevoldende handlinger eller andre juridiske principper.</p>
<p>Denne garanti er reguleret af svensk lov.</p>
<p>Enhver tvist, konflikt eller ethvert krav, der måtte opstå som følge af eller i forbindelse med denne garanti, afgøres endeligt ved voldgift iht. reglerne fastsat af voldgiftsinstituttet ved Stockholms handelskammer. Voldgiftsstedet er Stockholm. Det anvendte sprog i voldgiftsbehandlingen er engelsk.</p>
<h2> Anvendelsesstatistik</h2>
<p>FLIR Systems forbeholder sig retten til at indsamle anonyme anvendelsesstatistikker som en hjælp til at bevare og forbedre kvaliteten af vores  software og tjenester.</p>
<h2>Copyright</h2>
<p>&copy; 2015, FLIR Systems, Inc. Alle rettigheder forbeholdes globalt. Ingen del af softwaren, herunder kildekode, må gengives, transmitteres, transskriberes eller oversættes til sprog eller computersprog i nogen form eller ved noget middel, det være sig elektronisk, magnetisk, optisk, manuelt eller på anden vis, uden forudgående skriftlig tilladelse fra FLIR Systems.</p>
<p>Dokumentationen må hverken helt eller delvist kopieres, fotokopieres, gengives, oversættes eller overføres til et elektronisk medium eller gøres maskinlæsbar uden forudgående skriftlig tilladelse fra FLIR Systems.</p>
<p>Navne og mærker på produkterne er enten registrerede varemærker eller varemærker tilhørende FLIR Systems og/eller dets datterselskaber. Alle andre varemærker, mærker eller virksomhedsnavne, som der refereres til heri, anvendes kun til identifikationsformål og tilhører deres respektive ejere.</p>
<h2>Kvalitetssikring</h2>
<p>Det kvalitetssikringssystem, som disse produkter er udviklet og fremstillet under, er certificeret i henhold til ISO 9001-standarden.</p>
<p>FLIR Systems bestræber sig konstant på at videreudvikle sine produkter. Derfor forbeholder vi os ret til uden forudgående varsel at foretage ændringer i og forbedringer af produkter.</p>
</body>
<!-- Android, in app -->
<!-- $Rev: 1478 $ -->
</html>
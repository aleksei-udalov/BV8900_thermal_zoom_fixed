<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>तापीय छवि-निर्माण का परिचय</title>
  </head>
  <body>
    <p>तापीय छवि-निर्माण मानवीय दृष्टि को प्रवर्धित करने के लिए अब तक विकसित सबसे ज़्यादा शक्तिशाली प्रौद्योगिकियों में से एक है। कैमरा के साथ, तापीय कैमरे से हम नग्न आँखों से वे चीज़ें देख सकते हैं, जिन्हें नग्न आँखें खुद नहीं देख सकतीं। लेकिन कैसे?</p>
    <p>आम तौर से, मानवीय दृष्टि विद्युत चुंबकीय परिदृश्य के बहुत संकीर्ण दृश्यमान बैंड तक सीमित रहती है। परिदृश्य के अवरक्त भाग की तरंगदैर्ध्य दृश्यमान प्रकाश की तुलना में ज़्यादा लंबी होती हैं। वास्तव में, वे इतनी लंबी होती हैं कि मानवीय आँखें उन्हें देख नहीं सकतीं, ठीक वैसे ही जैसे हम माइक्रोवेव को नहीं देख सकते।</p>
    <p>तापीय छवि-निर्माण के साथ, जिस परिदृश्य का भाग हम देखते हैं, वह नाटकीय रूप से विस्तृत हो जाता है, जो हमें प्रकाश की अनुपस्थिति तक में ऊष्मा की पहचान करने में मदद करता है।</p>
    <p>विशेष सेंसर प्रौद्योगिकी का उपयोग करके, कैमरा उस ऊष्मा को रंगीन छवियों में रूपांतरित करता है, जो सभी वस्तुओं में से निकलती है। इन रंगीन छवियों से उपयोगकर्ता न केवल अँधेरे में देख पाते हैं, बल्कि वे डिग्री के अंशों में भी तापमान के अंतर का निरीक्षण कर पाते हैं।</p>
    <p>मानव की दृष्टि को प्रवर्धित करने के लिए कैमरा की शक्तिशाली क्षमता, उपभोक्ताओं के लिए संभावनाओं की नई दुनिया खोलती है। अँधेरे में देखने और अदृश्य ऊष्मा स्रोतों की पहचान करने के साथ-साथ, यह डिवाइस उपयोगकर्ता को धुएँ के माध्यम से देखने में भी मदद करती है।</p>
    <p>हालाँकि तापीय छवि-निर्माण उपयोगकर्ताओं के लिए उपयोगों और अवसरों की पूरी नई दुनिया खोल देता है, लेकिन यह "एक्स-रे विज़न" के समान नहीं है। कैमरा दीवारों, दरवाज़ों, काँच, या कपड़ों के माध्यम से नहीं देख सकता; दफनाई गई वस्तुओं की पहचान नहीं कर सकता; या चमकदार सामग्री की सतह के तापमान को सटीक रूप से नहीं माप सकता, जो अपने आसपास के परिवेश से ऊष्मा को प्रतिबिंबित करती है।</p>
  </body>
 <!-- Android 1.2, in help -->
 <!-- $Rev: 1543 $ -->
</html>

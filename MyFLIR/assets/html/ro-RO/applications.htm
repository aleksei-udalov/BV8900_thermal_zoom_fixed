<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Aplicații</title>
  </head>
  <body>
    <p>Imaginile termice puternice ale Teledyne FLIR au revoluționat operațiunile militare moderne, forțele de ordine, căutarea și salvarea și multe altele. Acum, consumatorii pot valorifica această putere pentru o gamă largă de aplicații, inclusiv:</p>
    <ul>
      <li><b>Îmbunătățirea locuințelor</b>: constructorii și proprietarii de locuințe pasionați de bricolaj pot utiliza camera termică pentru a observa micile diferențe de temperatură din clădiri și structuri, diferențe care pot indica pierderi de căldură, și pot face apoi modificări pentru a optimiza eficiența energetică. Camera poate ajuta și la localizarea grinzilor transversale, profilurilor pe care este fixat rigipsul și conductelor cu scurgeri, poate diferenția între conductele fierbinți și calde și poate detecta circuitele supraîncărcate, făcând mult mai ușoare o serie de evaluări, îmbunătățiri și reparații din locuință.</li>
      <li><b>Activități de agrement în aer liber</b>: pentru pasionații de păsări și vânători, camera permite observarea faunei zi sau noapte, cu un nivel scăzut de intruziune. Turiștii din campinguri pot utiliza dispozitivul pentru a se deplasa în întuneric, pentru a detecta când este gătit peștele sau pentru a se asigura că este stins focul de tabără.</li>
      <li><b>Securitate și supraveghere</b>: cu ajutorul capacității camerei de a vedea prin întuneric, aveți la dispoziție un instrument nou eficient care vă ajută să vă protejați casa și familia. Dacă se aude un zgomot noaptea, puteți să îndreptați dispozitivul în direcția zgomotului pentru a afla dacă este cineva acolo și pentru a vedea ce se întâmplă.</li>
      <li><b>Siguranța</b>: camera vă poate ajuta să faceți față situațiilor de urgență, oferind o imagine clară a situației chiar și în medii cu fum. Dacă are loc o pană de curent, dispozitivul vă poate ajuta să vă deplasați în siguranță prin întuneric.</li>
      <li><b>Creativitate</b>: funcția termică a camerei vă permite să observați o lume ascunsă ochiului liber, plină de culori vii și tipare abstracte. Persoanele creative pot transforma perspectiva unică a dispozitivului în opere de artă deosebite sau pot utiliza imaginile termice pentru inspirație.</li>
      <li><b>Și multe altele</b>: aceste aplicații sunt doar începutul. Consumatorii vor găsi moduri noi și inovatoare de a utiliza imagistica termică, stimulând dezvoltarea de aplicații care sporesc eficiența imagisticii termice de uz personal.</li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>

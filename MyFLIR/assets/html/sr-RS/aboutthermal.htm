<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>O termalnoj fotografiji</title>
  </head>
  <body>
    <p>Termalna fotografija je jedna od najmoćnijih tehnologija za proširivanje čovekovog vida. Termalna kamera omogućava nam da vidimo i ono što nikada ne bismo mogli da vidimo golim okom. Ali kako?</p>
    <p>Ljudski vid je ograničen na veoma uzak „vidljiv“ opseg elektromagnetnog spektra. Talasne dužine infracrvenog dela spektra su duže od vidljive svetlosti. Štaviše, toliko su duge da ih ljudsko oko ne može videti, baš kao što ne možemo da vidimo ni mikrotalase.</p>
    <p>Termalna fotografija drastično proširuje deo spektra koji možemo da vidimo, pa možemo da detektujemo toplotu čak i kada nema svetla.</p>
    <p>Pomoću specijalne tehnologije senzora, kамера pretvara toplotu, koju emituju svi objekti, u slike u boji. Te slike u boji korisniku omogućavaju ne samo da vidi u mraku, već i da detektuje neznatne razlike u temperaturi.</p>
    <p>Moćne sposobnosti unapređenja ljudskog vida koje kамера nudi korisnicima, otvaraju potpuno nov svet mogućnosti. Osim što im pomaže da vide u mraku i da detektuju nevidljive izvore toplote, uređaj im omogućava i da vide kroz dim.</p>
    <p>Iako termalna fotografija korisnicima otvara mnoge mogućnosti i inovativne načine primene, ona nije isto što i „rendgenski vid“. Ne može da vidi kroz zidove, vrata, staklo ili odeću, ne može da detektuje zakopane predmete niti da precizno proceni površinsku temperaturu sjajnih materijala, koji odražavaju toplotu okoline.</p>
  </body>
 <!-- Android 1.2, in help -->
 <!-- $Rev: 1543 $ -->
</html>

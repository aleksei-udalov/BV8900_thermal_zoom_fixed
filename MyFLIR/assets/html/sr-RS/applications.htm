<!DOCTYPE html>
<html>
  <head>
    <meta content="text/html; charset=utf-8" http-equiv="Content-Type"/>
    <link href="../flirone.css" rel="stylesheet" type="text/css"/>
    <title>Načini primene</title>
  </head>
  <body>
    <p>Снажна термовизија компаније Теледине ФЛИР је револуционирала модерне војне операције, спровођење закона, трагање и спасавање и још много тога. Сада, потрошачи могу да искористе ту снагу за широк спектар примена, укључујући:</p>
    <ul>
      <li><b>Renoviranje kuće</b>: Majstori, kako profesionalni, tako i hobisti, mogu koristiti termalnu kameru za detektovanje neznatnih razlika u temperaturi na zgradama i drugim strukturama koje mogu ukazivati na gubljenje toplote, a zatim primeniti potrebne mere za optimizovanje energetske efikasnosti. Kamera se može koristiti i za lociranje krovnih greda, stubova u zidovima i curenja na cevima, utvrđivanje da li je reč o cevi sa vrelom ili hladnom vodom i detektovanje preopterećenih kola, što znatno olakšava čitav niz provera, renoviranja i popravki u domaćinstvu.</li>
      <li><b>Rekreacija u prirodi</b>: Za ljubitelje posmatranja ptica i lovce, ova kamera pruža neintruzivan način za posmatranje divljih životinja danju i noću. Na kampovanju može poslužiti za navigaciju po mraku, utvrđivanje da li je lovina potpuno ispečena i proveravanje da li je logorska vatra sasvim ugašena.</li>
      <li><b>Obezbeđenje i nadzor</b>: Zahvaljujući sposobnosti ove kamere da vidi u mraku, sada vam je na raspolaganju moćna nova alatka za zaštitu doma i porodice. Ako čujete sumnjive zvuke u mraku, dovoljno je da usmerite uređaj u tom pravcu da biste saznali da li je neko tamo i šta radi.</li>
      <li><b>Bezbednost</b>: Ova kamera vam može pomoći u hitnim situacijama tako što vam pruža jasan pregled scene čak i u prisustvu dima. Ako nestane struja, ovaj uređaj će vam pomoći da bezbedno pronađete put kroz mrak.</li>
      <li><b>Kreativnost</b>: Termalne funkcije ove kamere prikazaće vam skriveni svet živih boja i apstraktnih šara. Za one kreativne među nama, jedinstvena perspektiva ovog uređaja može predstavljati početnu tačku ili inspiraciju za stvaranje prelepih umetničkih dela.</li>
      <li><b>Ni to nije sve</b>: Ove primene su samo početak. Korisnici će vremenom pronaći mnoge nove i inovativne načine za primenu termalne fotografije, što će dodatno pokrenuti razvoj aplikacija koje proširuju mogućnosti termalne fotografije za svakodnevnu primenu.</li>
    </ul>
  </body>
 <!-- Android 1.2, in help -->
 <!-- $Rev: 1543 $ -->
</html>
